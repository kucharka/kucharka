# Mäsové jedlá

## Perkelt

Porcia: 4 osoby

Ingrediencie:

* 650g kuracieho, resp. morčacieho mäsa
* 2ks stredne veľké cibule
* 1ks smotana resp. šľahačka
* 1/2 kávovej lyžičky soli
* bobkový list
* 1 káv. lyž. - červená paprika sladká

Postup:

1. Mäso nakrájame na kocky. Cibuľku nakrájame nadrobno. 
2. Osmahneme cibuľku do sklovita, 1-2min.
3. Do cibuľky pridáme červenú papriku. Krátko pomiešame a pridáme mäso.
4. Do obelenia mäsa ho miešame (2min).
5. Podlejeme mäso vodou, aby bolo mierne zaliate a osolíme. 
6. Pridáme bobkový list. 
7. Varíme domäkka(kuracie 15 min., morčacie 20 min., s kosťou aj 30min.).
8. Dáme dole z plameňa a pridáme smotanu(kyslú s troškou múky, sladkú môžeme aj bez múky).
9. Dáme späť na plameň a povaríme do zovretia.   


## Karé na šlahačke 
 
Porcia: 5 osôb 

Ingrediencie:

* 1 kg vykostené karé
* hl.múka zmiešaná s červenou paprikou
* 1 smotana na šlahanie
* soľ

Postup:

1. Mäso nakrájame na plátky cca 1 cm hrubé, vyklepeme a nasolíme.
2. Obalime v múke zmiešanej s červenou paprikou a na panvici prudko opečieme.
3. Kladieme na plech kde na záver vylejeme olej z panvice a polejeme šlahačkou.
4. Pečieme cca 1 hodinu až šlahačka zhrudkovatie.
5. Podávame so zemiakmi a paprikovo - rajčinovým šalatom alebo uhorkovým resp.kyslou uhorkou. 

## Lasagne Bolognese

Ingrediencie:

* 0.66kg bravčové mleté
* 1.33kg hovädzie mleté
* Paradajkový pretlak - najlepšie aj s rajčinovou dužinou
* Cibuľa
* Zeler - ak máme tak rapíkatý
* Mrkva
* 150g Maslo
* 150g Hladká múka
* 1l Mlieka
* Červené víno
* Olej

Postup:

1. Sprudka opečieme mäso na oleji
1. Po karamelizácii mäsa pridáme na kocky nakrájanú mrkvu, zeler a cibuľu. Vytvoríme zeleninový základ - soffrito.
1. Pridáme pohar vína aby sa mäso prestalo pripaľovať.
1. Pridáme rajčiny a vodu.
1. Pridáme tymián, bobkový list ktoré neskôr vyberieme.
1. Varíme 2 hodiny.
1. Béchamel spravíme z jedného dielu masla a múky. Po zohriatí pridáme liter mlieka a muškátový oriešok.
1. Pri skladaní začneme béchamelom, vrstva cesta, béchamel, mäso, parmezán a opäť cesto a tak ďalej. Končíme vrstvou béchamelu.

## Sviečková na smotane

Ingrediencie:

* 1kg hovädzie zadné alebo iné mäsko
* 6ks mrkva
* 3ks petržlen
* 1ks zeler
* 1 kaleráb (nemusí byť(
* 2-3 cibuľa
* 4Pl lyžice oleja
* 250 smotana na šlahanie
* soľ
* 2ks bobkový list
* 5ks čierne korenie
* 2ks nové korenie
* štipka struhaného muškátového orecha 

1. Mäsko umyjeme a v celku ho opražíme z každej strany,podlejeme vodou, pridáme zeleninu a korenie
2. Varíme v tlakovom hrnci cca 30-40 minút alebo v rímskom hrnci v rúre cca 1,5-2,5 hod.
3. Ak je mäsko mäkké vymixujeme šťavu z ktorej vyberieme korenie, pridáme smotanu, krátko povaríme a pridáme nastruhaný muškatový orech resp. kvet.
4. Mäsko nakrájame na plátky vložíme do omáčky prehrejeme.
5. Podávame ho s knedľou a brusnicami.


## Guláš

Potrebujeme 15l kotlík. Dĺžka varenia je približne 3 hodiny.

Ingrediencie: 

* 2kg hovadzieho - mocingu alebo krku
* 2kg bravcoveho pliecka
* 3-4kg bielej cibule
* 0.25kg masti
* 0.5 hlavy zeleru
* mrkva - 1 veľká až 2
* petržlen
* paradajky
* papripka
* pol hlavy cesnaku
* 100g mletej sladkej cervenej papriky
* 28g gulasovej koreniacej zmesy alebo ekvivalentu korenin(paprika mleta, cibula susena, cierne korenie, rasca mleta, majoranka)
* pol balíčka mletej rasce
* 3-4 lyžičky soli
* 1 lyžička čierneho korenia
* chilli
* majoran
* oregano/bazalka

Postup:

1. Očistíme mäso od šliach a nakrájame na kocky.
1. Vyvaríme šlachy a odrezky mäsa s trochou soli. Scedíme a pridáme na kocky nakrajaný zeler. Po uvarení zeleru všetko rozmixujeme.
1. Očistíme cibuľu a nakrajame/nastruhame ju na platky.
1. Na masti speníme všetku cibuľu (približne 20 minút) a následne pridáme hovädzie mäso.
1. Intenzívne miešame.
1. Pridáme zeler s vývarom do gulášu a následne môžme znížiť intezitu miešania.
1. Pridáme korenie okrem Majoránky.
1. Po 1 hodine a 20 minutach od začiatku varenia pridáme bravčové mäso.
1. Po 2 hodinách od začiatku varenia pridáme nakrájanú papriku.
1. Sparíme rajčiny, ošúpeme ich a pokrájané so zvyškom zeleniny vhodíme do gulášu. Pridáme aj pretlačený cesnak.
1. Na konci varenia pridáme Majoránku.
